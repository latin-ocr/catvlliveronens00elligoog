CATVLLI CARM· aa.

Crura ponticuli acsiileis stantis in rediuiuis,

Ne supinus eat canaque in palude recumbat;

Sic tibi bonus ex tua pons libidine fiat,

ln quo uel Salisubsali sacra suscipiantur:

Munus hoc mihi maximi da, Colonia, risus.

Qendam municipem meum de tuo uolo ponte

lre praecipitem in lutum per caputque pedesque,

Verum totius ut lacus putidaeque paludis ιο
Liuidissima maximeque est profunda uorago.
Insulsissimus est hom0‚ nec sapit pueri instar

Bimuii tremula patris dormientis in ulna.

Qoi cum sit uiridissimo nupta tiore puella

(Et puella tenellulo delicatior haedo,

Asseruanda nigerrimis diligentius uuis),

Ludere hanc sinit utlubet, nec pili facit uni,

Nec se sublevat ex sua parte, sed uelut alnus

lu fossa Liguri iacet suppernata securi,

Tantundem omnia sentiens quam si nulla sit usquam. 20
Talis iste meus stupor uil uidet, nihil audit,

lpse qui sit, utrum sit an non sit, id quoque nescit.
Nunc eum uolo de tuo ponte mittere pronum,

Si pote stolidum repente excitare ueternum3

Et supinum animum in graui derelinquere caeno, 25
Ferream ut soleam tenaci in' uoragine mula.

XXII.

Svnuunvs iste, Vere, quern probe nosti,
Homo est uenustus et dicax et urbanus,
Idemque longe plurimos facit uersus.

Puto esse ego illi milia aut decern aut plura¹
Perscripta, nec sic ut fit in palimpsesto
Relata: cartae regiae, nouei libri,

Noui umbilici, lora rubra, membrana
Derecta plumbo, et pumice omnia aequata.

 

