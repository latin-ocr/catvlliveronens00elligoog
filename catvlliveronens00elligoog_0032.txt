CATVLLI cARM. 51.

vt conuenerat esse delicatos.

Scribens uersiculos uterque nostrum

Ludebat numero modo hoc modo illoc,

Reddens mutua per iocum atque uinum.
· Atque illinc abii tuo lepore

Incensus, Lucini‚ facetieisque, Ι

Vt nec me miserum c'ibus iuuaret,

Nec somnus tegeret quiete ocellos,

Sed toto indomitus furore lecto

Versarer, cupiens uidere lucem,

Vt tecum loquerer, simulque ut essem.

At defessa labore membra postquam

Semimortua lectulo iacebant,

Hoc, iocunde, tibi poema feci,

Ex quo perspiceres meum dolorem.

Nunc audax caue sis, precesque nostras,

Oramus, caue despuas, ocelle,

Ne poenas Nemesis reposcat a te.

Fst uehemens dea: laedere hanc caueto.

Ll.

ILLE mi par esse deo uidetur,

Ille, si fas est, superare diuos,

Qui sedens aduersus identidem te
Spectat et audit

Dulce ridentem, misero quod omnis

Eripit sensus mihi: nam simul te,

Lesbia, aspexi, nihil est super mi

Lingua sed torpet, tenuis sub artus
Flamma demanat, sonitu suopte
Tintinant aures, gemina teguntur
Lumina nocte.
0

 

