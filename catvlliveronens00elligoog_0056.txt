carram canu. ⁶4·

Extenuata gerens ueteris uestigia poenae,
Qam quondam silici restrictus membra catena ἡ
Persoluit pendens e uerticibus praeruptis.

'Inde pater diuum sancta cum coniuge natisque
Aduenit caelo, te solum, Phoebe, relinquens,
Vnigenamque simul cultricem montibus Idri:
Pelea nam tecum pariter soror aspernata est,
Nec Thetidis taedas uoluit celebrare iugalis.

Qu posquam niueis flexerunt sedibus artus,
Large multiplici constructae sunt dape mensae,
Cum interea infirmo quatientes corpora motu
Veridicos Parcae coeperunt edere cantus,

His corpus tremulum complectens undique uestis
Candida purpurea talos incinxerat ora,

At roseo niueae residebant uertice uittae,
Aeternumque manus carpebant rite laborem.
Laeua colum molli lana retinebat amictum,
Dextera turn leuiter deducens fila supinis
Formabat digitis, tum prono in pollice torquens
Libratum tereti uersabat turbine fusum,

Atque lta decerpens aequabat semper opus dens,
Laneaque aridulis haerebant morsa labellis,

Qrae prius in leui fuerant extantia filo:

Ante pedes autem candentis mollia lanae
Vellera uirgati custodibant calathisci.

Haec tum clarisona pellentes uellera uoce

Talia diuino fuderunt carmine fata,

Carmine, perfidiae quod post nulla arguet aetas.

0 decus eximium magnis uirtutibus augens,
. Emathiae tutamen opiS, clarissime nato,
Accipe, quod laeta tibi pandunt luce sorores, 325
Veridicum oraclum: sed uos, quae fata sequuntur,
Currite ducentes subtegmina, currite, fusi.

 

