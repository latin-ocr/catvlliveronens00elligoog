40 ΟΛ TVLLI cARM. 64.

Orgia, quae frustra cupiunt audire profani,
Plangebant aliae proceris tympana palmis,
Aut tereti tenuis tinnitus aere ciebant,
Multis raucisonos efflabant 'cornua bombos

, Barbaraque horribili stridebat tibia cantu.
Talibus amplifice uestis decorata figuris
Puluinar complexa suo uelabat amictu.
Qae postquam cupide spectando Thessala pubes
Expleta est, sanctis coepit decedere diuis.
Hic, qualis flatu placidum mare matutino
Horriiicans Zephyrus procliuas incitat undas,
Aurora exoriente uagi sub limina solis,
Qae tarde primum clementi flamine pulsae
Procedunt, leuiter resonant plangore cachinni,
Post uento crescente magis magis increbescunt,
Purpureaque procul nantes ab luce refulgent;
Sic tum uestibuli linquentis regia tecta
At se quisque uago passim pede discedebant.
Qorum post abitum princeps e uertice Pelei
Aduenit Chiron portans siluestria dona:
Nam quodcunque ferunt campi, quos Thessala magnis 280
Montibus ora creat, quos propter fluminis undas
Aura parit liores tepidi fecunda Fauoni,
Hos indistinctis plexos tulit ipse corollis,
Qro permulsa domus iocundo risit odore.
Confestim Penios adest, uiridantia Tempe,
Tempe, quae siluae cingunt super impendentes,
Magnessum linquens Doris celebranda choreis,
Non uacuos: namque ille tulit radicitus altas
Pagos ac recto proceras stipite laurus,
Non sine nutanti platano lentaque sorore
Flammati Phaethontis et aerea cupressu.
Haec circum sedes late contexta locauit,
Vestibulum ut molli uelatum fronde uireret.

Post hunc consequitur sollerti corde Prometheus,

 

