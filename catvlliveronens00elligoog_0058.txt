CA TVLLI cARM. 64.

Testis erit magnis uirtutibus unda Scamandri,
Qiae passim rapido diffunditur Hellesponto,
Cuius iter caesis angustans corporum aceruis
Alta tepefaciet permixta flumina caede.

Currite ducentes subtegmina, currite, fusi.

Denique testis erit morti quoqne reddita praeda,
Cum teres excelso coaceruatum aggere bustum
Excipiet niueos perculsae uirginis artus.

Currite ducentes subtegmina, currite, fusi.

Nam simul ac fessis dederit fors copiam Achiuis
Vrbis Dardaniae Neptunia soluere uincla,
Alta Polyxenia madefient caede sepulcra,
Quae, uelut ancipiti succumbens uictima ferro,
Proiciet truncum summisso poplite corpus
Currite ducentes subtegmina, currite, fusi.

Qare agite optatos animi coniungite amores.
Accipiat coniunx felici foedere dinam,
Dedatur cupido iam dudum nupta marit0.

Currite ducentes subtegmina, currite, bisi.

Non illam nutrix orienti luce reuisens
Hesterno collum poterit circumdare filo,
Currite ducentes subtegmina, currite, fusi.

Anxia nec mater discordis maesta puellae
Secubitu caros mittet sperare nepotes.
Currite ducentes subtegmina, currite, fusi.

Talia praefantes quondam felicia Pelei
Carmina diuino cecinerunt pectore Parcae.
Praesentes namque ante domos inuisere castas
, Heroum, et sese mortali ostendere coetu, ยน
Caelicolae nondum spreta pietate solebant.

 

